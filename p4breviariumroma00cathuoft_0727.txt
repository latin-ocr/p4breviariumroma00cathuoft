Officium votivum de Ss. Eucharistiae Sacramento.

   

R. Qui manducat meam carnem,
et bibit meum sanguinem, * In me
manet, et ego in eo. V. Non est
alia natio tam grandis, quae habeat
deos appropinquantes sibi, sicut
Deus noster adest nobis. In me.
Lectio viii.

unc enim et ipsius Demini pro-

fessione, et fide nostra vere
caro est, et vere sanguis est. Et
haec accepta atque hausta id effi-
ciunt⁷ ut et nos in Christo, et
Christus in nobis sit. An ne hoc
veritas non est? Contingat plane
his verum non esse, qui Christum
Jesum verum esse Deum negant.
Est ergo in nobis ipse per carnem,
et sumus in eo, dum secum hoc
quod nos sumus, in Deo est. Quod
autem in eo per sacramentum
communicatae carnis et sanguinis
simus, ipse testatur, dicens: Et hic
mundus jam me non videt, vos
autem me videbitis: quoniam ego
vivo, et vos vivetis: quoniam ego
in Patre meo, et vos in me, et ego
in vobis.

R. Misit me vivens Pater, et ego
vivo propter Patrem: * Et qui man-
ducat me, vivet propter me. V. Ci-
bavit illum Deminus pane vitae et
intellectus. Et. Gloria Patri. Et.

Lectio ix.

Quod autem in nobis naturalis
haec unitas sit, ipse ita testa-
tus est: Qui edit carnem meam,
et bibit sanguinem meum, in me
manet, et ego in eo. Non enim

quis in eo erit, nisi in quo ipse.

fuerit: ejus tantum in se assum-
ptam habens carnem, qui suam
sumpserit. Perfectae autem hujus

[227]

unitatis sacramentum superius jam
docuerat, dicens: Sicut me misit
vivens Pater, et ego vivo per Pa-
trem; et qui manducat meam car-
nem, et ipse vivet per me. Vivit
ergo per Patrem: et quo modo per
Patrem vivit, eodem modo nos per
carnem ejus vivemus.

Te Deum laudamus. 14.

Mense Novembri.

Lectio sancti Evangelii secundum
J oannem.

Lectio vii. Cap. 6. f.
n illo tempore: Dixit J esus tur-
bis Judaeorum: Caro mea, vere

est cibus, et sanguis meus, vere
est potus. Et reliqua.

Homilia sancti Cyrilli Episcopi
Alexandrini.

Lib. 4. in Joannem, cap. 17.
Q} manducat, inquit, carnem
k 1 meam, et bibit sanguinem
*³— meum, in me manet, et ego
in illo. Sicuti enim si quis lique-
factae cerae aliam ceram infuderit,
alteram 611111 altera per totum com-
misceat necesse est: sic qui car-
nem et sanguinem Domini recipit,
cum ipso ita conjungitur, ut Chri-
stus in ipso, et ipse in Christo in-
veniatur. Simili quodam modo
apud Matthaeum comperies. Simile
est, inquit, regnum coelorum fer-
mento, quod acceptum abscondit
mulier in farinae satis tribus. Sicut

parum, ut Paulus ait, fermentito-
tam massam fermentat: sic parvula

benedictio totum hominem in se-
ipsam attrahit‚ et sua gratia replet:
et hoc modo in nobis Christus ma-
net, et nos in Christo.

R. Qui manducat. ut supra.

  

