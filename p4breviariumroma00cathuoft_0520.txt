[20]

In III. Nocturno.

Le'ctio sanctiIlEvangelii secundum
ucam.

Lectio vii.

Cap. lO.

In illo tempore: Designavit Do-
minus et alios septuaginta duos:
et misit illos binos ante faciem su-
am, in omnem civitatem et locum,
quo erat ipse venturus. Et reliqua.

Homilia sancti Gregorii Papae.

llomilia 17. in Evang.

, ’κ ominus et Salvator noster,

3513· fratres carissimi, aliquando
'³2² nos sermonibus, aliquando
vero operibus admonet. Ipsa et-
enim facta ejus praecepta sunt:
quia dum aliquid tacitus facit, quid
agere debeamus innotescit. Ecce
enim binos in praedicationem disci-
pulos mittit: quia duo sunt praece-
pta caritatis, Dei videlicet amor,
et proximi: et minus quam inter
duos caritas haberi non potest.
Nemo enim proprie ad semetip-
sum habere caritatem dicitur: sed
dilectio in alterum tendit, ut cari-
tas esse possit.

R. Isti sunt qui viventes in carne,
plantaverunt Ecclesiam sanguine
suo: * Calicem Domini biberunt,
et amici Dei facti sunt. Y. In o—
mnem terram exivit sonus eorum,
et in fines orbis terrae verba eorum.
Calicem.

Lectio viii.
cce enim binos ad praedican-
dum discipulos Dominus mit-
tit: quatenus hoc [nobis tacitus in-

Commune Evangelistarum.

nuat, quia qui caritatem erga alte-
rum non habet, praedicationis offi-
cium suscipere nullatenus debet.
Bene autem dicitur, quia misit eos
ante faciem suam in omnem civi-
tatem et locum, quo erat ipse ven-
turus. Praedicatores enim suos Do-
minus sequitur: quia praedicatio
praevenit, et tunc ad mentis nostrae
habitaculum Dominus venit, quan-
do verba exhortationis praecur-
runt: atque per hoc veritas in
mente suscipitur.

R. Isti sunt viri sancti quos ele-
git Dominus in caritate non ficta,
et dedit illis gloriam sempiternam:
* Quorum doctrina fulget Ecclesia,
ut sole luna. V. Sancti per fidem
vicerunt regna: operati sunt justi-
tiam. Quorum. Gloria. Quorum.

Lectio ix. ι

inc namque eisdem praedicato-

ribus Isaias dicit: Parate viam
Domini, rectas facite semitas Dei
nostri. Hinc filiis Psalmista ait:
Iter facite ei, qui ascendit super
occasum. Super occasum namque
Dominus ascendit: quia unde in
passione occubuit, inde majorem
suam gloriam resurgendo manife-
stavit. Super occasum videlicet
ascendit3 quia mortem quam per-
tulit, resurgendo calcavit. Ei ergo
qui ascendit super occasum, iter
facimus, cum nos ejus gloriam ve-
stris mentibus praedicamus, ut eas
et ipse post veniens, per amoris
sui praesentiam ilhistret.

Te Deum laudamus 14.

 

