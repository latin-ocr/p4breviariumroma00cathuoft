Feria secunda ad Laudes.

in die illa: Confitemini Domino,
et invocate nomen ejus:

Notas facite in populis adinven-
tiones ejus: * mementote quoniam
excelsum est nomen ejus.

Cantate Domino quoniam ma-
gnifice fecit: * annuntiate hoc in
universa terra.

Exsulta⁷ et lauda habitatio Sion:
* quia magnus in medio tui san-
ctus Israel. ' ’

Ant. Conversus est furor tuus
Domine, et consolatus es me.

Ant. Laudate * Dominum de
coelis.
Ps. idem, ut supra 16.

Capit. sequens dicitur in feriali Offic.
ab Oct. Pentecostes usque ad Domi-
nicam 1. Adventus.

Capitulum. Rom. 13. d.

Nox praecessit, dies autem ap-
propinquavit. Abjiciamus ergo
opera tenebrarum, et induamur
arma lucis. Sicut in die honeste
ambulemus.

Hymnus.
plendor paternae gloriae,
De luce lucem proferens,
Lux lucis, et fons luminis,
Diem dies illuminans:

Verusque sol illabere,
Micans nitore perpeti:
Jubarque sancti Spiritus
Infunde nostris sensibus.

Votis vocemus et Patrem,
Patrem potentis gratiae,
Patrem perennis gloriae:
Culpam releget lubricam.

Confirmet actus strenuos:
Dentes retundat invidi:
Casus secundet asperos:
Agenda recte dirigat.

Mentem gubernet et regat:
Sit pura nobis castitas:
Fides calore ferveat,
Fraudis venena nesciat.

Christusque nobis sit cibus,
Potusque noster sit fides:
Laeti bibamus sobriam
Profusionem Spiritus.

Laetus dies hic transeat:
Pudor sit ut diluculum:
Fides velut meridies:
Crepusculum mens nesciat.

Aurora lucem provehit,
Cum luce nobis prodeat
In Patre totus Filius,

Et totus in Verbo Pater.

Deo Patri sit gloria,
Eiusque soli Filio,
Cum Spiritu Paraclito,
Nunc et per omne saeculum.
Amen.

Per Annum. Y. Repleti sumus
mane misericordia tua. R. Exsul-
tavimus, et delectati sumus.

Ad Bened. Ant. Benedictus *
Dominus Deus Israel.

In Feriis Quatuor Temporum‚ et
Vigiliarum quae jejunantur post Ant.
ad Bened. dicuntur sequ. Preces flexis
genibus: aliis temporibus non dicuntur.

yrie eleison. Christe eleison.
Kyrie eleison.

Pater noster. totum dicitur clara
voce etiam in Vesperis.

V. Et ne nos inducas in tenta-
tionem. R. Sed libera nos a malo.

V. Ego dixi: Domine miserere
mei. Ην. Sana animam meam, quia
peccavi tibi.

V. Convertere Domine usque-
quo. R. Et deprecabilis esto super
servos tuos.

 

